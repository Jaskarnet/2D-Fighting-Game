\chapter{Podsumowanie}
Zgodnie z założeniami pracy dyplomowej, stworzono projekt gry z gatunku bijatyk 2D umożliwiającej prowadzenie rozgrywek online.

Niniejsza praca dyplomowa skupiała się na procesie projektowania, implementacji i testowania dwuwymiarowej gry bijatyki z funkcjonalnością rozgrywki online. W ramach pracy, autor dokonał przeglądu istotnych koncepcji i technik wykorzystywanych w projektowaniu gier, szczególnie tych z gatunku bijatyk. Kładąc szczególny nacisk na aspekty techniczne, takie jak system kolizji, animacja postaci i zarządzanie rozgrywką multiplayer, autor przedstawia proces od koncepcji po realizację. W części praktycznej, opisano rozwiązania wykorzystane do napisania kodu gry. Praca obejmuje również podejście do testowania, co jest kluczowe dla zapewnienia jakości i~płynności rozgrywki. Projekt ten okazał się dla autora nie tylko możliwością zastosowania teoretycznej wiedzy w praktyce, ale również platformą do rozwijania umiejętności programistycznych i zdobywania doświadczenia w tworzeniu gier. Praca ta podkreśla, jak ważne w procesie edukacyjnym jest praktyczne doświadczenie, które pozwala na głębsze zrozumienie i~opanowanie skomplikowanych aspektów tworzenia gier.

%\section{Napotkane problemy}
W trakcie procesu testowania programu na różnych konfiguracjach komputerowych, autor projektu napotkał problem związany ze złym wyświetlaniem tekstur. Symptomem tego problemu było pojawianie się czarnego prostokąta w miejscu niektórych animacji. Po dokładnej analizie potencjalnych przyczyn, stwierdzono, że kwestia ta dotyczy głównie dłuższych animacji. Ustalono, że długość animacji ma bezpośredni wpływ na rozmiar \emph{spritesheet'u} zapisywanego w zasobach gry. Dotychczasowe założenie, że każdy wiersz \emph{spritesheet'u} zawiera jedynie pojedynczy \emph{sprite}, okazało się niewystarczające przy animacjach wymagających znacznej liczby \emph{sprite'ów}, co prowadziło do tworzenia nieproporcjonalnie długich obrazków. Problem ten okazał się szczególnie zauważalny w przypadku architektury niektórych komputerów oraz wersji OpenGL zainstalowanej na tych systemach. W odpowiedzi na wykryte problemy, autor zdecydował się na modyfikację wszystkich \emph{spritesheet'ów}, ustalając, że każdy wiersz będzie zawierał 8 \emph{sprite'ów}, przy czym każdy \emph{spritesheet} składa się z 8 takich wierszy. Taki kwadratowy układ \emph{spritesheet'ów} skutecznie rozwiązał problem z wyświetlaniem tekstur na dotychczas problematycznych konfiguracjach sprzętowych.

Początkowy zamiar autora zakładał implementację \emph{Rollback Netcode} \cite{Rollback} w trybie multiplayer, jednak ze względu na ograniczenia czasowe, ten element nie został w pełni zrealizowany. \emph{Rollback Netcode} miał na celu symulowanie ruchów gracza w sytuacjach braku aktualnych danych o jego działaniach i korygowanie stanu gry po otrzymaniu tych informacji. W obecnej wersji kodu widoczne są początki implementacji tej funkcjonalności, gdzie wszystkie komendy skierowane do postaci gracza są rejestrowane w strukturze danych typu \emph{circular buffer}, z możliwością ich cofnięcia. W przyszłości można rozważyć rozbudowę tej funkcjonalności o bardziej zaawansowany model przewidywania ruchów gracza.